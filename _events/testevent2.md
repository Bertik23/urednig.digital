---
title: "Meet-up: Výběr technologií do veřejného IT projektu"
date: 2022-09-28T19:58:49.389Z
image: /assets/uploads/panelova_diskuze_open-source-2-.jpg
---
<!--StartFragment-->

Jak modernizovat veřejný sektor a podporovat digitální inovaci? Jak vybrat správnou technologickou platformu pro projekty ve veřejné správě?

Přijďte si poslechnout best practises konkrétních reálných projektů, které reflektují principy, jež je potřeba dodržet při analýze, zadávání, řízení a provozu státních IT systémů vycházející z příručky řízení státních IT projektů od Česko.digital. Přijďte zároveň sdílet své zkušenosti a pojďme otevřít společnou diskuzi.

Jedním z témat bude také otevřenost/uzavřenost kódu, výhody a nevýhody open source a proprietárního software. Je možné využít open source na komerčním software řešení? Jaká je vůbec definice open source? Jaké řešení je optimální pro řízení velkých státních IT projektů?

<!--EndFragment-->

<!--StartFragment-->

#### Host: 

**Eva Pavlíková**

Eva Pavlíková je jedním ze spolu-zakladatelů a aktuálně také CEO komunity Česko.Digital, která ve svém volném čase pomáhá neziskovým organizacím a státu měnit Česko k lepšímu. Mezi aktuálními projekty Česko.Digital, které se věnují vzdělávání, zdraví a duševní péči nebo financím, jsou také Veřejné zakázky spolu, kde se komunita věnuje právě kultivaci prostředí veřejných IT zakázek. 

### Speakeři:

#### Martin Podveský

Ve státní IT se pohybuje více jak 20 let, částečně i z pozice dodavatele. Prošel si pozicemi jako je technický garant (komunikace s dodavateli a řízení vývoje), řídil rozvoj IT systémů celní správy, zástupce ředitele IT a nyní se pohybuje v oblasti řízení architektury, kde připravuje strategii na zásadní změnu architektury IT systémů celní správy.

\
**Ladislav Müller**

Láďa se více než 15 let věnuje projektovému managementu, kde si prošel rolemi od projektového koordinátora a managera, program managera až po kontrolní a exekutivní role.\
V současné době působí v roli Business Development Director ve společnosti Principal engineering, kde se zaměřuje na vyhledávání, realizaci a implementaci inovativních řešení pro zákazníky ze soukromého i veřejného sektoru.\
Veřejný sektor je mu blízký již od jeho studijních let, které strávil na oboru Veřejná správa a regionální rozvoj. Díky tomu má za sebou úspěšně odvedené projekty například pro UZSVM (Úřad pro zastupování státu ve věcech majetkových), Ministerstvo průmyslu a obchodu (MPO) nebo Úřad pro ochranu osobních údajů (UOOU).

\
**Pavel Zelenka**

se zabývá programováním a IT technologiemi více než 15 let. V současné době pracuje ve společnosti Principal engineering s.r.o. na pozici konzultanta pro technologie firmy Microsoft. *"Vždy mě bavilo tvořit něco nového a tak mám i štěstí, že se má profese stala zároveň i mým koníčkem. Ve svém volném čase rád cestuji, poznávám nová místa, kulturu a nejraději trávím čas v přírodě, která mě nabíjí pro další profesní výzvy které potkávám na denní bázi."*

#### Martin Šebek

V oblasti IT samospráv strávil celý svůj profesní život. Od pozice správce a administrátor až po pozici vedoucího odboru IT, kde měl možnost realizovat rozvoj systémů a pomocí softwarových nástrojů řešit i běžné provozní potřeby úřadu. V současnosti pak svoje zkušenosti úročí v rámci působení ve společnosti Operátor ICT, a. s.. Ve volném čase se věnoval spolupráci při vzniku projektu Cityvizor, v dnešní době pak pokračuje v jeho šíření mezi municipality.

\
Dalšími speakery jsou:

**Lucie Smolka** z projektu Otevřená města

<!--EndFragment-->