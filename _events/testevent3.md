---
title: Hackathon "Chtějme lepší Česko"
date: 2022-09-28T20:07:06.445Z
image: /assets/uploads/hackathon.jpg
---
## Podrobnosti k akci

Hackathon edukativního typu, který má za cíl popularizovat moderní metody vývoje SW, moderní technologie a také postupy při zadávání veřejných zakázek a výběru vhodného dodavatele.

Těšit se můžete na několik tracků. Řešení každého z nich může mít pozitivní dopad na širší společnost. Touto aktivitou tedy opět naplňujeme heslo Česko.Digital - chtějme lepší Česko!

**Kdy:** 23. - 24.10.2021

**Kde**: [Impact Hub, Brno](https://www.hubbrno.cz/ "https\://www.hubbrno.cz/")

## **<br>Tracky**

Všechny tracky spojuje touha po stejných hodnotách - kvalitní služby, k jejichž vývoji byly využity moderní postupy vývoje, ale také obstarávání SW. Vývoj zaměřený na uživatele, který v konečném důsledku naplní heslo “Chtějme lepší stát”. K tomu doplním - přijďte tomu pomoci. Výstupy z tracků budou mít reálný dopad

**ZLEPŠI ČESKO TRACK - VEŘEJNĚ PROSPĚŠNÁ SLUŽBA S VYUŽITÍM AI MACHINE LEARNINGU**

Cílem tracku je vytvořit novou službu, která umožní evidenci vandalismu, analýzu získaných dat a kategorizaci podle společných znaků. Zanalyzuj zadání a implementuj uživatelské rozhraní (webový frontend) pro sběr a zobrazení pořízených fotografií. Natrénuj machine learning model z dostupných fotografií, který následně zpracuje vstupy a vrátí výsledky na základě podobnosti. Součástí tracku a hodnocení projektu bude vymyšlení názvu služby.

**David Šlechtický**, patron tracku

David je AI a ML odborník ve společnosti Atos. Vedle praktických aplikací se zabývá i etickou stránkou tohoto tématu.

 <br>

**JUNIOR DEVOPS APPLICATION DEVELOPMENT TRACK - STAŇ SE VIRTUÁLNÍM NÁSTĚNKÁŘEM**

Zejména, ale nejen v současné době, je nutné sdílet informace co možná nejefektivněji. Pomozte vytvořit produkt virtuální nástěnky pro informování interních či externích subjektů napříč intranetem či internetem. Produkt bude sloužit jako platforma pro zobrazování novinek na všech možných variantách obrazovek. Bude obsahovat CI/CD pipeline a nástroj pro konfiguraci nástěnky a definici potřebných vstupních zdrojů pro prezentaci. Produkt bude vznikat dynamicky, a požadavky budou přicházet jako na běžícím pásu, to vám můžeme zaručit. Do týmu se hodí například grafik, vývojář, CI/CD specialista a leader, případně profesionální nástěnkář.

**Petr Holan**, patron tracku

Petr je Solution architect ve společnosti Atos s dlouhou historií, kdy pracoval jako nadšený vývojář v nejrůznějších jazycích a mnoha technologiích.

**<br>SENIOR DEVOPS APPLICATION DEVELOPMENT TRACK - JUSTICE, SOCIÁLKA? RYCHLE! NE ZBĚSILE**

V souladu s heslem Česko.Digital "Chtějme lepší stát!" pojďme navrhnout a vyvinout aplikaci, která bude mít reálný dopad na chod několika významných úřadů v ČR. Aplikace pomůže zefektivnit proces a urychlit činnosti soudů při komunikaci s ČSSZ a odbřemení tak ČSSZ od opakujících se úkonů a zasílání součinností. Win-win pro všechny strany - pro úřad, pro občana, pro vás.\
Vývoj bude probíhat dynamicky a track obsahuje i definici CI/CD pipeline. Tento track je organizován ve spolupráci s Česko.Digital a Ministerstvem spravedlnosti ČR. MSp poskytlo zadání a hotovou aplikaci bude reálně využívat. Tým využije role grafika, vývojáře, CI/CD specialisty, leadera či odborníka na integrace.

**Petr Holan** a **Přemysl Sezemský**, patroni tracku

**<br>IOT TRACK - VYUŽIJ POTENCIÁL IOT TECHNOLOGIÍ A AKTUÁLNÍCH TRENDŮ K ŘEŠENÍ VÍCEMÉNĚ BĚŽNÝCH ÚLOH A HLEDEJ EFEKTIVNÍ, NOVÉ INOVATIVNÍ POSTUPY A MOŽNOSTI**

Využij potenciál IoT technologií a aktuálních trendů k řešení víceméně běžných úloh a hledej efektivní, nové inovativní postupy a možnosti.

Můžeš se vyřádit v oblastech a zadáních jako:

* Využij měřená data o teplotě, vlhkosti, TVOC, CO2 místnosti ke zlepšení kvality vzduchu. Vizualizuj, vyhodnoť, řiď případný centrální systém větrání, klimatizace/topení. Nasimuluj možné modely/výsledky řízení pro doporučení co kde jak změnit, aby se lépe dýchalo. Co ještě více se dá udělat pro kvalitnější vzduch s co nejefektivnějším přístupem?
* Navrhni a vytvoř pivovarnického asistenta kolegovi samodomovarníkovi ke vzdálenému vaření piva. Využij měřená data, přip. navrhni co, kde a jak měřit, vizualizuj a participuj na řízení vaření piva.
* Monitoruj dynamicky polohu vozíku, umístění nákladu apod., s cílem optimalizace drah, stylu jízdy, využití prostředků, identifikace cíle atd. pro efektivní využití zdrojů v logistice, plánování a další. Pomoz zoptimalizovat zavážku materiálů v hale pro montáž, identifikuj neefektivní řidiče, predikce kolizí, zahuštění v prostoru během jízdy aj.
* Využij možnosti IoT pro řízení shromažďování lidí s ohledem na aktuální bezpečnostní situaci, pro udržení komfortních zón apod. Ať v pracovním, domácím či veřejném prostoru (optické/nepřímé rozpoznání davu, řízení zón, vizualizace bezpečné naplněnosti, ...).
* Zkus aplikovat moderní chat-bot funkcionalitu a systémy na humanoidnější komunikaci s Chytrou domácností - vzdálená správa domácnosti, chalupy, dílny jinak.
* Využij možnosti umělé inteligence, a dostupnost obrazové technologie pro předpověď počasí starým způsobem. Zkombinuj běžné měření teploty, vlhkosti, tlaku, jejich tendence, přimíchej informaci o mracích na obloze, a zkus odhadnout, jak bude večer či zítra.

**Radek Šimek**, patron tracku

Radek je IoT nadšenec ve společnosti Atos. Vedle mnoha dalších aktivit se věnuje právě tomuto oboru a žádná krabička si před ním nemůže být jistá.

**<br>HACKATON NA ZADÁVÁNÍ A SOUTĚŽENÍ AGILNÍCH STÁTNÍCH IT ZAKÁZEK**

Celý track organizuje ASWA, Česko.Digital, ICT operátor a Středočeský kraj

Tenderton je akce, kde si státní správa a zástupci softwarových agentur vyzkouší, že lze efektivně vypisovat a soutěžit státní IT zakázky založené na agilní metodice při respektování současné legislativy ohledně zadávání zakázek ve veřejné správě.

Cílem akce je edukovat úředníky, jak vypisovat a řídit agilní IT zakázky za pomocí frameworku od ASWA. Jak je zadávat takovým způsobem, aby se minimalizovala rizika pro úředníka a zakázky byly zadávány v souladu se všemi platnými předpisy. Edukovat zástupce softwarových agentur, jak podávat nabídky a následně soutěžit agilní státní IT zakázky. Ukázat široké veřejnosti a médiím, že to jde! A užít si to :)

**Vratislav Kalenda**, patron tracku

Vráťa je zakladatel a hlavní tvář Appliftingu. Programování se věnuje od 14 let a že chce mít vlastní firmu, věděl už od dětství. Pro klienty funguje jako IT business partner. Zaměřuje se na smysluplný leadership, baví ho motivování a vedení lidí. Pokud ho má, volný čas tráví s rodinou, sportuje a pravidelně ho uvidíte brázdit pražské ulice na elektrické jednokolce.