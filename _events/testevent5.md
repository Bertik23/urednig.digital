---
title: "eGovernment: Digitální stát jako drive inovací a růstu"
date: 2022-09-28T21:00:48.383Z
image: /assets/uploads/czechsetgo.jpeg
---
Konkurenceschopnost České republiky jde ruku v ruce s digitalizací státu, jeho institucí a firem. Připojte se k názorové platformě CzechSetGo, která chce pomocí inovací a technologií zvýšit konkurenceschopnost Česka ve světě. Podpořte přes Česko.Digital projekty, které uspíší inovační a technologický rozmach České republiky.

### Témata konference

**eGovernment: Klíčová role státu při vytváření přátelského prostředí pro lidi a rozvoj podnikání**

* Jak si dnes stojí Česká republika v konkurenceschopnosti, digitalizaci a inovacích v evropském kontextu
* Jak důležitá je přívětivost podnikatelského prostředí v Česku pro investory, firmy, startupy i špičkové talenty?
* Které faktory nejvíce ovlivňují snadnost interakce firem a občanů se státem (které služby, systémy či jejich podstata a funkcionality)?
* Digitalizace a eGovernment jsou dnes nejčastěji zmiňovanými prioritami vlád vyspělých zemí

  * Jaké jsou klíčové elementy úspěšné digitalizace státu?
  * Které přístupy k digitalizaci se ukázaly jako nejefektivnější? Proč (dostatečně) nepřebíráme osvědčené postupy jiných zemí?
  * Je dedikovaný vládní CIO/CTO či specializované ministerstvo rozhodujícím faktorem úspěchu?
* Jakou infrastrukturu, platformy a další podpůrné iniciativy by měl stát poskytovat s cílem nabídnout maximálně vstřícný a přátelský servis firmám i občanům?

  * Co je (a měla by být) role státu při snižování nákladů podnikání (přímých i nepřímých) v Česku?

**Role daňového, legislativního a regulačního rámce v podpoře inovací a investic do moderních technologií**

* Co činí Českou republiku atraktivní pro zahraniční investory?
* Je současné daňové, legislativní a regulační prostředí v Česku dostatečně vstřícné pro rozvoj inovací a zakládání startupů?

  * Jaké legislativní a regulatorní změny by byly žádoucí?
  * Jaká je nejlepší praxe zapojení vlády a státu do podpory inovací a inovačních platforem?
  * Nebyli by plátci daní ochotni akceptovat vyšší míru zdanění výměnou za stabilní, předvídatelný a méně komplikovaný daňový a právní systém?

**Znalostní ekonomika a lidé: klíčový význam vzdělání a rozvoje podnikatelské kultury**

* Jsou Češi v mezinárodním srovnání dostatečně podnikaví?

  * Vymanila se již podnikatelská kultura v Česku z následků éry socialismu?
  * Jak si stojíme v počtu podnikatelů a trendech na obyvatele ve srovnání s jinými vyspělými zeměmi?
* Co motivuje lidi k založení vlastní firmy a k inovacím (ať již v roli majitele firmy nebo zaměstnance)?
* Jaká je struktura českých firem z pohledu nabídky přidané hodnoty vs. komoditizovaných produktů či služeb?

  * Na jaká odvětví se specializují české firmy – je současná struktura pro naši ambici stát se znalostní ekonomikou vyvážená a zdravá?
* Jak jsme úspěšní při rozvíjení relevantních schopností a transformaci požadovaných dovedností na trhu práce (ať již občanů ČR či imigrací ze zahraničí)?

  * Co činí naši zemi atraktivní pro nejlepší talenty? Co je klíčové pro to, aby ti naši zůstali a ostatní byli motivováni zvažovat přesun do Česka?

 

**Cesta Česka mezi Top 10 znalostních ekonomik EU v roce 2025**

* Zformulování a prioritizace kroků, které položí základy transformace a akcelerované digitalizace českého státu a ekonomiky z pohledu úspěšných firem, investorů a startupů, včetně požadavků na fungování širšího ekosystému očima klíčových speakerů a expertů konference.

**Jaké budou další kroky? Shrnutí a závěr konference**

* Jsme nyní připraveni na úspěšnou digitalizaci státu? Shrnutí klíčových okamžiků, které zazněly během první konference CzechSetGo!

 

### Řečníci

* Barry Lowry, Government CIO, Irsko
* Siim Sikkut Government CIO, Estonsko
* Vladimír Dzurilla, Vládní zmocněnec pro digitalizaci a ICT
* Martin Jahn, Člen představenstva pro prodej a marketing, Škoda Auto
* Michal Pěchouček, CTO Avast a ředitel Centra umělé inteligence ČVUT
* Sten Tamkivi, President Estonian Founders Society, bývalý GM Skype
* Radek Špicar, Víceprezident Svazu průmyslu a dopravy ČR
* Eva Pavlíková, Co-Founder & CEO, Česko.Digital
* Radim Polčák, Vedoucí Ústavu práva a technologií, PF MU
* Eve Peeterson, Head Startup Estonia
* Dušan Šenkypl, Co-Founder a Partner, Pale Fire Capital
* Pavel Doležal, CEO, Keboola, co–leader iniciativy COVID19CZ
* Petr Sedláček, Profesor ekonomie, University of Oxford
* Matěj Chytil, Poradce náměstka Magistrátu hl. m. Prahy